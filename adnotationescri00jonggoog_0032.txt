27

(anne aliud tunc praefecti? quorum optimus atque)

interpres legum sanctissimus, omnia quanquam
temporibus diris tractanda putabat inermi
iustitia.

Facio eum Heinrichio ¹) Ribbeckio aliis versum 78
damnantibus. Debilitat enim vim sententiae praecedentis
et duram efficit sententiae relativae constructionem.
Insuper notio probitatis quae significatur voce „opti-
mus” iam inest verbo quod est „sanctissimus” Tum
verba „interpres sanctissimus’' apte respondent verbis
„inermi iustitia’' (animadvertas velim poetam scripsisse ,
„interpretem” non „vindicem” legum) quod etiam pro
batur verborum positus, nam a poeta verba saepius ita
distribuuntur ut membrorum qnae sibi respondent alte
rum prioris versus primum locum teneat, alterum
sequentis ultimum. Confer Sat. I 151 sqq.:

unde illa priorum
scribendi quodcumque animo flagrante liberet
simplicitas? Ouius non audeo dicere nomen?

nbi „scribendi” opponitur locutioni „dicere nomenf’ i. e.
nomine dicere, ut docuit Hickermannus2). Insuper con·
fer Sat. V 161, VI 97, 53 et 54.

Egregie autem fallitur Ribbeckius³) putans particulam
„quanquam” esse coniunctionem, non adverbium, quod

¹) l. l. pag. 184.
²) Htckermann, Prog. 1877, pag. 32.
³) Der Echte ote. pag. 123.

 

