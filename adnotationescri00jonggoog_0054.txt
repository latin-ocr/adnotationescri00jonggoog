49

ad inopiam redactum esse, et ex qualibet lingua locu-
tiones eandem sententiam eisdem fere verbis exprimentes
erui possunt) adhibuisse crediderim. Quod si statui
potest, omnia recta ernnt; poeta anum libidinosam, ut
libidini satisfiat, ad homines ex turba confugientem
describit, et hoc dicit: quotics illa scortorum verba

intervenerunt, scorti partes agis et infimis hominibus ·

uteris.’'

Pauca ad illa refutanda sufficere mihi videntur. Pri-
mum quod ipse Kiaerus tacitus fatetur, locutio „sub
lodice relicti' pro iis ,qui ad inopiam redacti sunt'’
nullo omnino exemplo firmatur, tum interest aliquid,
opinor, inter homines de infima plebecula et eos qni,
ut nunc ad inopiam „redacti” sunt, ita olim honestio-
rem locum obtinuerunt; neque vero quisquam hos tali
modo designet, nisi qui praesentes sordes dignitati
amissae opponere studeat: quod in nostrum locum non
cadit. Sed et alia obstant, nam membrorum manifesto
inter se oppositorum, quae sunt „sub lodice'’ et „in
turba'' oppositio plane tollitur. Tum transitus ab sen·

tentia: ,non est hic sermo pudicus'' ad illam „uteris
viris infimis” tam abruptus est, ut nihil supra possit.

Sed quod maioris momenti est, sententia „in turbaquod
enim non excitet inguen ?’' stolida est et absurda. Poeta
enim diceret vetulam pauperibus uti, quod hi imprimis
deleniantur anus libidinosae blanda voce! tanquam viri
pauperes propter delicias, at non pecunia sollicitati anum
adituri sint! si aliquid addendum est, quaeri potest quid

sibi velit illud „modo” oum praesenti verbi tempore
7  

 

