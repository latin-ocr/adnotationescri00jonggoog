73

Sententia eorum quae praecedunt est: si summa aequi·
tate et sanctitate provincias rexeris, re vera eris vir y
princeps et nobilis: genus ducas per me licebit a filio
Saturni, a Titanibus, ab ipso Prometheo. Interpolator,
cum nihil maius addere potuerit, non inridicule te ad
libros relegat. Ribbeckium ¹) video versum iam eiecisse.

VS. lea-201.

Quanti sua funera vendant,
quid refert? vendunt nullo cogente Nerone.
nec dubitant celsi praetoris vendere ludis.
finge tamen gladios inde atque hinc pulpita, poni:
quid satius? mortem sic quisquam exhorruit, ut sit

Zelotypus Thymeles, stupidi collega Corinthi?

res haud mira tamen citharoedo principe mimus
nobilis. haec ultra quid erit nisi ludus? et illic
dedecus urbis habes, nec myrmillonis in armis,
nec clipeo Gracchum pugnantem aut falce supina.

Egregie de his versibus disputavit Madvigius ²) vir
cl. contra interpretum antiquorum et recentium confu-
siones perhibens, ante vs. 199 de ludis scaenicis tantum
esse sermonem, non item de gladiatoria pugna. Viro
eruditissimo obtemperandum esse docet totus contextus.
Ubique enim de scaena sermo est, ut vs. 196 necnon
vs. 198. Verba quae sunt „quanti sua funera vendant'’

—--u-—

¹) l. l. pag. 132.
2) Mad. Opus. Acad. Π pag. 181 sqq.

 

